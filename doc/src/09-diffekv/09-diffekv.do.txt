TITLE: FFM234, Klassisk fysik och vektorfält - Föreläsningsanteckningar
AUTHOR: "Christian Forssén":"http://fy.chalmers.se/subatom/tsp/", Institutionen för fysik, Chalmers, Göteborg, Sverige 
DATE: today

=======  9. Lösningar av Poissons ekvation =======
Vi vet att Poissons ekvation
$$
\Delta \phi(\vec{r}) = - \rho(\vec{r}),
$$
har entydiga lösningar om
!bt
\begin{align}
\phi|_{\partial V} &= f(\vec{r}) \quad & \mathrm{Dirichlets~randvillkor} \nonumber \\
(\vnabla\phi)|_{\partial V} \cdot \vec{n} &= g(\vec{r}) \quad & \mathrm{Neumans~randvillkor} \nonumber 
\end{align}
!et
där $f$ och $g$ är funktioner på randen $\partial V$.

!bsummary Lösning av Poissons ekvation
Vi kommer att betrakta fyra olika lösningsmetoder:

=== 1. Greensfunktionsmetoden ===
Generell metod, men det är ofta svårt att finna analytiska uttryck för Greensfunktionen.
=== 2. Spegling ===
Ger uttryck för Greensfunktionen i vissa speciella geometrier och homogena randvillkor.
=== 3. Variabelseparation ===
Kraftfull analytisk metod. Riktigt användbar i kombination med Fourieranalys.
=== 4. Numeriska metoder ===

* De tre förstnämnda är analytiska metoder som vi introducerar för att ge en fysikalisk förståelse av lösningarna.
* De numeriska metoderna är förstås viktigast för praktiska tillämpningar. Se datoruppgift.
!esummary

===== 3. Variabelseparation =====

* Bygger på att man löser ekvationerna stegvis för en variabel i taget. 
* Problemet skall *passa bra* ihop med ett visst koordinatsystem.

!bnotice Exempel: Laplaces ekvation på en cirkelskiva
* $\Delta\phi=0$, på $\varrho=\sqrt{x^2+y^2}<a$. 
* Betrakta fallet där randvillkoret enbart innehåller ett vinkelberoende
$$
\left. \phi(\vec{r}) \right|_{\partial V} = h(\varphi)
$$

Laplaceoperatorn är
$$
\Delta = \frac{1}{\varrho} \frac{\partial}{\partial \varrho} \varrho \frac{\partial}{\partial \varrho} + \frac{1}{\varrho^2} \frac{\partial^2}{\partial \varphi^2}.
$$
Målet är att lösa ekvationen, samtidigt som vi uppfyller randvillkoret, genom att separera beroendet på variabeln $\varphi$ och $\varrho$ genom en ansats av formen
$$
\phi(\varrho,\varphi) = f(\varrho) g(\varphi)
$$

=== Exempel ===
Antag att randvillkoret är
$$
\phi(a,\varphi)=\phi_0\cos m\varphi,
$$ 
där $m$ är ett heltal.

Vi ansätter att hela lösningen har just detta beroende av $\varphi$, så att 
$$
\phi(\varrho,\varphi)=f(\varrho)\cos m\varphi
$$
Funktionen $\cos m\varphi$ uppfyller 
$$
\frac{\partial ^2}{\partial \varphi^2} \cos m\varphi = -m^2 \cos m\varphi,
$$
dvs, den är en egenfunktion till $\frac{\partial^2}{\partial \varphi^2}$ med egenvärdet $-m^2$. 

Insättning:
$$
\frac{1}{\varrho} \frac{\mbox{d}}{\mbox{d}\varrho} \left( \varrho \frac{\mbox{d}f(\varrho)}{\mbox{d}\varrho} \right) \cos m \varphi - \frac{m^2}{\varrho^2}f(\varrho)\cos m\varphi=0,
$$
och om detta skall gälla överallt på cirkelskivan måste man ha
$$
\varrho \frac{\mbox{d}}{\mbox{d}\varrho} \left(\varrho \frac{\mbox{d}f(\varrho)}{\mbox{d}\varrho} \right)
-m^2f(\varrho)=0.
$$
Den partiella differentialekvationen har nu reducerats till en ordinär differentialekvation för funktionen $f(\varrho)$

* Ansatz: $f(\varrho)=A\varrho^p$ 
* Löser ekvationen med $p^2-m^2=0$, dvs. $p=\pm m$, där minustecknet väljs bort på grund av singulariteten i origo. 
* Slutsats:
$$
\phi(\varrho,\varphi)=\phi_0\left( \frac{\varrho}{a}\right)^m \cos m\varphi,
$$
är en lösning till Laplaces ekvation på cirkelskivan med randvillkoret $\phi(a,\varphi)=\phi_0\cos m\varphi$.
!enotice

!bnotice Exempel 2: Laplaces ekvation på en cirkelskiva med allmänt Dirichlet randvillkor

!bwarning OBS! 
Detta exempel inkluderar Fourieranalys som ej ingår i kursen. Anteckningarna är endast med för bättre koppling till motsvarande material i andra kurser och för att antyda den mer generella användningen av variabelseparationsmetoden.
!ewarning

Med randvillkoret
$$
\phi(a,\varphi)=h(\varphi),
$$
ansätter vi lösningen $\phi(\varrho,\varphi) = f(\varrho) g(\varphi)$.

Laplacianen blir
$$
\Delta \phi = \Delta \left( f(\varrho) g(\varphi) \right) = g(\varphi) \frac{1}{\varrho} \frac{\partial}{\partial\varrho} \left( \varrho \frac{\partial f(\varrho)}{\partial\varrho} \right) + \frac{f(\varrho)}{\rho^2} \frac{\partial^2 g}{\partial\varphi^2} = 0.
$$
Detta ger den *separerade* ekvationen
$$
\frac{f(\varrho) g(\varphi)}{\varrho^2} \left[ \frac{\varrho^2}{f(\varrho)} \frac{1}{\varrho} \frac{\partial}{\partial\varrho} \left( \varrho \frac{\partial f(\varrho)}{\partial\varrho} \right) + \frac{1}{g(\varphi)} \frac{\partial^2 g}{\partial\varphi^2} \right] = 0,
$$
där den första termen i hakparantesen enbart beror på $\varrho$ och den andra bara på $\varphi$. Därmed måste bägge vara konstanta (för att gälla för alla $\varrho,\varphi$). Vi sätter den första till $-\lambda$ och den andra till $+\lambda$.

Studera vinkelekvationen först
$$
\frac{\partial^2 g}{\partial\varphi^2} = \lambda g(\varphi),
$$
dvs vi kan tolka $g$ som en egenfunktion till $\partial^2 / \partial\varphi^2$. Lösningen är
$$
g(\varphi) = A \cos (m \varphi) + B \sin (m \varphi),
$$
med *egenvärdet* $\lambda = -m^2$. Funktionen måste uppfylla randvillkoret $g(0) = g(2\pi)$ vilket ger att $m = 0,1,2,\ldots$ (notera att $m=0$ är meningslös för sinus-termen).

Den kvarvarande, radiella ekvationen blir nu
$$
\frac{1}{\varrho} \frac{\partial}{\partial\varrho} \left( \varrho \frac{\partial f(\varrho)}{\partial\varrho} \right) - \frac{m^2}{\varrho^2} f(\varrho) = 0.
$$

* $m=0$, vilket innebär att $g(\varphi) = A$
$$
\frac{\partial}{\partial\varrho} \left( \varrho \frac{\partial f(\varrho)}{\partial\varrho} \right) = 0 \quad \Rightarrow \quad
\varrho \frac{\partial f(\varrho)}{\partial\varrho} = B \quad \Rightarrow \quad
\frac{\partial f(\varrho)}{\partial\varrho} = B \varrho.
$$
Med lösningen $f(\varrho) = A + B \ln(\varrho)$, där den andra termen motsvarar en punktkälla i två dimensioner (vi skippar denna).

Alltså är $\phi(\vec{r}) = A$ (konstant) en lösning om randvillkoret är $h(\varphi) = A$ (konstant).

* $m > 0$, ansätt lösning $f(\varrho) = C \varrho^p$
$$
\frac{1}{\varrho} \frac{\partial}{\partial\varrho} \left( \varrho \frac{\partial}{\partial\varrho} \varrho^p \right) - \frac{m^2}{\varrho^2} \varrho^p = 0 \quad \Rightarrow \quad p^2 \varrho^{p-2} - m^2 \varrho^{p-2} = 0 \quad \Rightarrow \quad 
p = \pm m
$$
Med lösningen $f(\varrho) = A \varrho^m + \frac{B}{\varrho^m}$, där den andra termen är singulär i origo (vi skippar denna).

Med randvillkoret från ovan $h(\varphi) = \cos m \varphi$, $f(a) = \phi_0$ får vi lösningen
$$
\phi(\vec{r}) = \phi_0 \left( \frac{\varrho}{a} \right)^m \cos m\varphi,
$$
som ovan.

För ett mer allmänt randvillkor kan man (Fourier)-utveckla
$$
h(\varphi) = \sum_{m=0}^\infty a_m \cos(m\varphi) + b_m \sin(m\varphi),
$$
vilket ger lösningen
$$
\phi(\vec{r}) = \sum_{m=0}^\infty a_m \left( \frac{\varrho}{a} \right)^m \cos(m\varphi) + b_m \left( \frac{\varrho}{a} \right)^m \sin(m\varphi).
$$
OBS: ingår ej i denna kurs att kunna göra en sådan Fourierutveckling.
!enotice

!bwarning Kommentar 
Separationsmetoden kan förstås användas med fler än två variabler. Vill man t.ex. använda den i sfäriska koordinater, hittar man egenfunktioner i tur och ordning i $\varphi$, $\theta$ och $r$. Se veckans tal. Eller så hittar man direkt egenfunktioner på $S^2$, s.k. klotytefunktioner (se kvantmekanik).
!ewarning

===== 1. Greensfunktionsmetoden =====

Vi tecknar Poissons ekvation i hela $\Bbb{R}^3$,
$$
\Delta\phi(\vec{r})=-\rho(\vec{r}).
$$ 
En lösningsstrategi som vi har betraktat tidigare är att:
* Beräkna bidraget till potentialen i punkten $\vec{r}$ givet en punktladdningen med styrkan $q=1$ belägen i punkten $\vec{r}\,'$.
* Superpositionsprincipen ger potentialen som en summa/integral över källtätheten gånger ovanstående ``Greensfunktion''.

Vi har redan visat att
$$
G_{\Bbb{R}^3}(\vec{r},\vec{r}{\;}') = \frac{1}{4\pi|\vec{r}-\vec{r}{\;}'|},
$$
där vi förtydligar att detta gäller på $\Bbb{R}^3$. Eftersom en punktkälla i punkten $\vec{r} = \vec{r}{\;}'$ med styrkan $q=1$ beskrivs av källtätheten $\rho(\vec{r}) = \delta^{(3)}(\vec{r} - \vec{r}{\;}')$, inser vi att Greensfunktionen löser följande differentialekvation
!bt
\begin{equation}
\Delta G_{\Bbb{R}^3}(\vec{r},\vec{r}{\;}') = -\delta^{(3)}(\vec{r} - \vec{r}{\;}'),
label{eq:Greensdiffekv}
\end{equation}
!et
på hela $\Bbb{R}^3$.

[Comment: Notera att Laplaceoperatorn verkar på variabeln $\vec{r}$ (inte $\vec{r}{\;}'$). Dvs., $\Delta = \Delta_{\vec{r}} = \partial_x^2 + \partial_y^2 + \partial_z^2$.]

Lösningen till Poissons ekvation i $\Bbb{R}^3$ med en allmän källa $\rho$ blir en superposition
$$
\phi(\vec{r})=\int_{\Bbb{R}^3}\mbox{d}V'\,\frac{\rho(\vec{r}{\;}')}{4\pi|\vec{r}-\vec{r}{\;}'|}.
$$

!bsummary Exempel: linjekälla 
Betrakta en linjekälla, $\rho(\vec{r})=k\delta^2(\vec{\rho})$, i $\Bbb{R}^3$.

Vi skall integrera över linjekällan och introducerar koordinaten
$$
\vec{r}{\;}' = \vec{\rho}{\;}' + z' \hat{z}' = \rho' \hat{\rho}' + z' \hat{z},
$$
där vi noterar att det inte behövs något ``prim'' på $z$-riktningen.

Vi sätter in i 
$$
\phi(\vec{r}) = \int_{\Bbb{R}^3}\rho(\vec{r}{\;}')G_{\Bbb{R}^3}(\vec{r},\vec{r}{\;}')\mbox{d}V'
=\int_{-\infty}^{\infty}dz'\int_{\Bbb{R}^2}dS'
       \frac{k\delta^2(\vec{\rho}{\;}')}{4\pi|\vec{r}-(\rho'\hat\rho{}'+z'\hat z)|} .
$$

Integralen $\int dS'$ över $x'$ och $y'$ kan enkelt utföras tack vare deltafunktionen. Resultatet:
$$
\phi(\vec{r})=\int_{-\infty}^{\infty}dz' \frac{k}{4\pi|\vec{r}-z'\hat z|}
$$  
som är identiskt med den direkta konstruktionen från kap. 6.
!esummary

=== Greensfunktioner för en begränsad volym med randvillkor ===
Låt oss göra denna metod mer generell. Studera Poissons ekvation 
$$
\Delta\phi(\vec{r})=-\rho(\vec{r}).
$$ 
* ... inuti en (begränsad) volym $V$.
* ... med homogena randvillkor, dvs. $f=0$ eller $g=0$ på randen $\partial V$.
* ... för en allmän källtäthet $\rho(\vec{r})$.

Lösningen kan skrivas
$$
\phi(\vec{r})=\int_{V'}\mbox{d}V'\,G(\vec{r},\vec{r}{\;}')\rho(\vec{r}{\;}'),
$$
där Greensfunktionen löser Ekv. (ref{eq:Greensdiffekv}) *inuti volymen* $V$ och med det *givna randvillkoret*.

Att detta är en lösning visas genom insättning:
!bt
\begin{align}
\Delta\phi(\vec{r}) &= \Delta\int_{V'}\mbox{d}V'\,G(\vec{r},\vec{r}{\;}')\rho(\vec{r}{\;}')
=\int_{V'}\mbox{d}V'\,\Delta G(\vec{r},\vec{r}{\;}')\rho(\vec{r}{\;}') \nonumber \\
&=-\int_{V'}\mbox{d}V'\,\delta^3(\vec{r}-\vec{r}{\;}')\rho(\vec{r}{\;}')
=-\rho(\vec{r}).
\end{align}
!et

* Notera att $\vec{r}$-beroendet bara sitter i Greensfunktionen.

* Notera att Greensfunktionen $G$ på ett område $V$ bestäms av formen på området och av randvillkoren på $\partial V$.

* Genom att $G(\vec{r},\vec{r}{\;}')$ uppfyller det homogena randvillkoret kommer ovanstående superposition också att uppfylla det.


===== 2. Spegling =====

* Vi såg att lösningen $\phi(\vec{r})$ erhålls enkelt om man har tillgång till Greensfunktionen. Men denna är ofta svår att finna. 
* För vissa geometrier erbjuder *speglingsmetoden* ett väldigt elegant sätt att konstruera Greensfunktionen.

!bsummary Rita: Fältbilder tre olika konfigurationer med punktladdningar
Skissa fältbilder för tre olika fall:
* En punktladdning $+q$ (belägen i det övre halvplanet, $z>0$);
* Två punktladdningar $+q$ och $-q$ (den första i det övre halvplanet och den andra i det undre);
* Två punktladdningar $+q$ och $+q$ (den första i det övre halvplanet och den andra i det undre).
Betrakta speciellt potentialen vid speglingsytan $z=0$.
!esummary

!bsummary Fundera: Poissons ekvation
Det första fallet ger en potential $\phi$ som löser Poissons ekvation 
$$
\Delta \phi = -q \delta^{(3)}(\vec{r}_0),
$$ 
i hela $\Bbb{R}^3$.
Vilken differentialekvation löser det andra respektive det tredje fallet om vi begränsar oss till övre halvplanet?
!esummary

Betrakta halvrymden $\{\vec{r}:\,z>0\}$ med ett homogent randvillkor på planet
$z=0$: 
* Dirichlets randvillkor: $\phi=0$, eller 
* Neumanns, $\frac{\partial \phi}{\partial z} = 0$.

[Comment: Detta är ett bra tillfälle att repetera begreppen ekvipotentialytor och fältlinjer (till vektorfältet $-\vnabla\phi$). Se till att förstå att ett randvillkor $\phi=0$ (Dirichlet) betyder att randen är en ekvipotentialyta, och att $\vec n \cdot \vnabla\phi=0$ betyder att fältlinjerna är parallella med randen.]

Betrakta nu en punktladdning belägen i det övre halvplanet. Vi kan införa en spegelladdning i det område som vi inte är intresserade av ($z<0$). Den påverkar alltså inte källtätheten i det fysikaliska området ($z>0$), men hjälper till att uppfylla randvillkoren.

FIGURE:[fig/spegling.pdf, width=300 frac=0.5]

Med $\vec{r}_0 = (x_0,y_0,z_0)$ och $\vec{r}_1 = (x_0,y_0,-z_0)$ och:
* $q_1 = q$ uppfylls Neumanns randvillor
* $q_1 = -q$ uppfylls Dirichlets randvillor
dvs potentialen från den två punktladdningarna
$$
\phi(\vec{r}) = \frac{q}{4 \pi |\vec{r} - \vec{r}_0|} \pm \frac{q}{4 \pi |\vec{r} - \vec{r}_1|}
$$
I det förra fallet är fältlinjerna parallella med $z=0$ planet, i det senare fallet ligger ekvipotentialytan $\phi=0$ i $z=0$ planet.

Vi kan alltså konstruera Greensfunktioner för övre halvplanet med dessa två randvillkor. Med Dirichlets homogena randvillkor blir alltså Greensfunktionen
$$
G (\vec{r},\vec{r}\,')=\frac{1}{4\pi|\vec{r}-\vec{r}\,'|} - \frac{1} {4\pi|\vec{r}-\vec{r}\,''|},
$$
där $\vec{r}\,' = (x',y',z')$ och $\vec{r}\,'' = (x',y',-z')$, med $z'>0$.

Notera att $G(\vec{r},\vec{r}\,')$ uppfyller $\Delta G(\vec{r},\vec{r}\,') = - \delta(\vec{r}-\vec{r}\,')$ i det övre halvrummet.

Intressant nog fungerar speglingsmetoden även för cirklar i två dimensioner och sfärer i tre dimensioner (i det senare fallet dock endast för Dirichlets randvillkor). Se demonstrationsuppgift.

FIGURE:[fig/spegling2.pdf, width=300 frac=0.5]

