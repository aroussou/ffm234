TITLE: FFM234, Klassisk fysik och vektorfält - Veckans tal
AUTHOR: "Christian Forssén":"http://fy.chalmers.se/subatom/tsp/" och Kevin Marc Seja, Institutionen för  fysik, Chalmers
DATE: today

===== {Exercise}: Uppgift 2.4.8 =====

Betrakta vektorfältet
$$
\vec E(\vec{r}) = \frac{m}{4\pi r^3} (2\cos \theta \hat{r} + \sin\theta \hat{\theta}),
$$
där $m$ är en konstant. (Detta är fältet från en elektrisk dipol.)

Bestäm ekvationen för den fältlinje till $\vec E(\vec{r})$ som går genom punkten $(r, \theta, \varphi) = (2, \pi /4, \pi /6)$.

!bans
$r = 4 \sin^2 \theta$, $\varphi = \pi/6$.
!eans

!bhint
Fältlinjer är de kurvor som följer ett vektorfält på så sätt att de i varje punkt har vektorfältet som sin tangentvektor. Fältlinjer kan parametriseras $\vec{r} = \vec{r}(\tau)$ och differentialekvationerna för att bestämma dem är
$$
\frac{\mbox{d}\vec{r}}{\mbox{d}\tau} = C \vec{E},
$$
där $C$ är en godtycklig konstant vilken ju inte påverkar tangentriktningen.

Med cartesiska koordinater gäller ju att förskjutningsvektorn $\mbox{d}\vec{r}$ kan skrivas $\mbox{d}\vec{r} = \hat{x} \mbox{d}x + \hat{y} \mbox{d}y + \hat{z} \mbox{d}z$ och vektorekvationen ovan ger tre differentialekvationer (en för varje riktning $\hat{x}$, $\hat{y}$, $\hat{z}$):
$$
\left\{
\begin{array}{ll}
x: &
\frac{\mbox{d}x}{\mbox{d}\tau} = C E_x \\
y: &
\frac{\mbox{d}y}{\mbox{d}\tau} = C E_y \\
z: &
\frac{\mbox{d}z}{\mbox{d}\tau} = C E_z.
\end{array}
\right.
$$
Men om fältet är mycket enklare att uttrycka i kroklinjiga koordinater är det fördelaktigt att teckna differentialekvationerna i dessa riktningarna istället. Men då får man komma ihåg att förskjutningsvektorn blir
$$
\mbox{d}\vec{r} = \sum_{i=1}^3 h_i \hat{u}_i \mbox{d}u_i,
$$
där $h_i$ är koordinatsystemets skalfaktorer.
!ehint

!bremarks
Uppgiften illustrerar hur man ställer upp differentialekvationerna för fältlinjer i fallet då vektorfältet enklast beskrivs i ett kroklinjigt koordinatsystem. Den illustrerar också hur en specifik fältlinje kan identifieras från ett randvillkor.
!eremarks

!bsol
I sfäriska koordinater är de tre skalfaktorerna
$$
h_r = 1, h_\theta = r, h_\varphi = r \sin \theta.
$$
Förskjutningsvektorn är
$$
\mbox{d}\vec{r} = h_r \hat{r}~\mbox{d}r + h_\theta \hat{\theta} ~\mbox{d}\theta + h_\varphi \hat{\varphi} ~ \mbox{d}\varphi.
$$
Vi får de tre separata differentialekvationerna genom att ta skalärprodukten av differentialekvationen
$$ \frac{\mbox{d}\vec{r} }{ \mbox{d}\tau} = C \vec{E},$$
med de tre basvektorerna $\hat{r}, \hat{\theta}, \hat{\varphi}$. Vi väljer $ C = 4\pi/m$. Detta leder till
$$ \underbrace{h_r}_{=1} \frac{\mbox{d}r}{\mbox{d}\tau} = \frac{2 \cos \theta}{r^3}  = E_r$$
$$  \underbrace{h_\theta}_{= r } \frac{\mbox{d}\theta}{\mbox{d}\tau} = \frac{\sin \theta }{r^3} = E_\theta$$
$$ \underbrace{h_\varphi}_{=r \sin \theta} \frac{\mbox{d} \varphi}{\mbox{d}\tau} = 0 = E_\phi$$
Ekvationen för $\varphi$ leder direkt till $\varphi = \mbox{const.} = \pi/6 = \varphi_0 $. De andra två ekvationer kan skrivas som
$$ \frac{\mbox{d}r}{\mbox{d}\tau} = \frac{2 \cos \theta}{ r^3}, $$
$$ \frac{\mbox{d}\theta}{\mbox{d}\tau} = \frac{\sin \theta}{ r^4}.$$
Vi kombinerar de två ekvationer för att få
$$ \frac{\mbox{d}\theta}{ \mbox{d} r} = \frac{1}{2r} \frac{\sin \theta}{\cos \theta} = \frac{1}{2r} \tan\theta.$$
Detta leder då till 
$$ \frac{\mbox{d}\theta}{\tan \theta} = \frac{\mbox{d}r}{2r}.$$
Vi integrerar både sidor med startpunkt i den givna punkten $(r_0 = 2, \theta_0 = \pi/4, \varphi_0=\pi/6)$ som startvärde och får
$$ \ln \left| \frac{\sin\theta}{\sin \theta_0} \right| = \frac{1}{2} \ln \left| \frac{r}{r_0} \right|$$
[Anm.: Vänstersidans integral finns tabulerad.] 
\\Man använder nu räkneregler för logaritmer och resultatet blir 
$$ \sin^2 \theta = \sin^2 \theta_0 \frac{1}{r_0} r.$$ För det givna startvärdet får man $\sin^2 \theta_0 = \frac{1}{2}$, $r_0 = 2$, så att fältlinjerna beskrivs av
$$ \sin^2 \theta = \frac{1}{4} r \Leftrightarrow r = 4 \sin^2 \theta$$ och $\varphi = \pi/6 = \mbox{const.}$ hade vi visat tidigare.
!esol
